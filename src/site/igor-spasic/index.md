---
name: "Игор Спасић"
id: 1
date: 2020-02-02
ref: https://igo.rs
---

Од оних сам којима није лако да напишу нешто о себи: не бих да дужим, а плашим се да нешто не изоставим.

Волим да _стварам_: за мене је то начин исказивања себе самог, који потврђује живљење. Десило се да је компјутер алатка коју сам најбоље упознао, те то одређује медијум мог изражавања. Прија ми када други нађу део лепоте у томе; али се трудим да его не буде моја водиља; зато по завршетку грабим даље и не очекујем било шта заузврат. Некада зато немам стрпљења и будем груб.

Волим да радим на свему што захтева моје пуно и вишестрано ангажовање, тада дајем најбоље од себе. Обожавам тај призвук: "_дати најбоље од себе_"! Терам се даље, непрестано преиспитујем и трагам за бољим. То зна да буде погрешно шваћено - или само заморно. Нажалост, нисам имао пуно професионалних прилика да и други у томе нађу вредност.

Не стојим на земљи; маштам и јурим за дугом, сањарим по дану, јбг. Некада то није нимало забавно. Ко високо лети, зна да и ниско падне. Мислим да сам прилично наиван и рањив, и то се не поправља временом. Волео бих да сам мудрији.

Има нечега у томе када се нешто _заједно_ ради, попут добро уштимованог бенда. Зато се ваљда годинама бавим некаквим организацијама; највише да би заједно чинили лепе ствари. Ипак, до тога се тешко и болно долази.

Волим да путујем; толико да понекад пожелим да се никада не скрасим.

Носим у себи једну безимену, претешку тачку постојања, кроз коју сам једва прошао. Никада нећу себи опростити то што сам урадио мојој деци. Пуно ми недостају.

Идемо даље.
